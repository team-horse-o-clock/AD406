# Crossing of the Rhine: A.D. 406

<b>OYUNUN AMACI</b>

Crossing of the Rhine A.D. 406 adını verdiğimiz oyunumuz, yaşanmış tarihi bir olayı konu almaktadır. Tarihte, Moğol zulmünden batıya kaçan kabilelerin Kavimler Göçü’nü nasıl başlattığını hikayeleştirilmiş bir anlatımla deneyimleme imkanı sağlıyoruz. Her yaş grubunu hedef alarak geniş bir kitleye ulaşmaya çalışıyoruz.

Oyunumuz hikayeleştirerek anlatımı güçlendirmeye çalışıyor, bu nedenle olaylar birebir yaşandığı gibi yansıtılmamaktadır. 

Bu oyunu oynayan kişilere, hikayeli oyunları sevdirmek en önemli amaçlarımızdan. Oyun içinde anlatılan hikaye, kişinin verdiği kararlara göre şekillendiği ve değiştiği için oynayan kişi kendini oyundaki karakterlerin yerine koyabilir, tarihe kendisi etki ediyormuş illüzyonuna erişebilir. Bu illüzyonu oyunda ki birçok sonla pekiştirerek daha yüksek etkili bir hale getirdik. 

Özetlemek gerekirse, neredeyse herkesin hakim olduğu tarihi bir olayı, oynayan kişinin kendi vereceği kararlarla şekillendirerek böyle olmasaydı nasıl olurdu fikrini merak etmesini sağlamak ve hikaye örgüsü içinde ilerlemesini istiyoruz. Bu amaçlar doğrultusunda oyunumuzu tamamlamaktayız.

------------------------------------------------------------

<b>OYUNUN SENARYOSU</b>

M.S. 406 yılında Asya’daki Moğol zulmünden kaçan Hun Devleti, Avrupa sınırlarında yaşayan kavimleri, Roma İmparatorluğu ile kendi sınırları arasında sıkıştırmaya başlamıştır. 

Hun Devleti’nin baskılarına dayanamayan kavimler, Roma sınırına doğru hareket etmeye başlamıştır. Tek başlarına Roma’yı yenemeyeceklerini bildiklerinden tüm kavimler birleşir ve Roma sınır köylerine saldırmaya başlarlar. Bu savaş durumundan Roma İmparatoru’nun haberi olması için Aziz Jerome, Roma İmparatoru’na haber götürmek için yola çıkar. Yolda başına gelen esrarengiz olayları atlatıp Palatine Hill’e girdikten sonra İmparator’un huzuruna çıkan Aziz Jerome, getirdiği askeri raporu İmparator’a verir. İmparator, raporu okuduktan sonra bu savaşı ciddiye almaz ve bu Aziz Jerome için kötü sonuçlar doğuracaktır. Bu sırada medyumu ile konuşan kabile lideri savaş stratejisini belirlemektedir. Strateji de belirlendikten sonra birleşmiş olan kabileler, Roma ordusuna karşı saldıraya geçerler.

--------------------------------------

<b>OYNANIŞ MEKANİKLERİ</b>

Her oyun kendini tanımlayan bir oynanış mekaniğine sahiptir. Bu daha önce oyun türlerinde de bahsedilen FPS türü için birinci şahıs bakış açısından oynanması, TPS türü için üçüncü şahıs bakış açısıyla oynanması gibi örnekler verilebilir. Geliştirmekte olduğumuz oyun içinde gezilebilen bir alana sahip değildir. Tıkla ve ilerle şeklinde oyun içinde yol katedilmektedir. 

Oyun, tür olarak RPG türüne yakın gözükmektedir ama bir karakter gelişimi yoktur. Sadece oyuncunun adını kendi koyacağı kabileyi belirlenen bir hedefe götürmesi ele alınacaktır. Bu sebeple oynanış mekanikleri görünürde çok fazla değil daha çok arka planda işleyen ve kullanıcıyı oyuna bağlamayı sağlayacak nitelikler olacaktır.

Bahsettiğimiz gibi oyun karar ver, seçim yap ve verdiğin kararlar ile ilerleme sağlama üzerine mekaniklere sahip. 

Projemiz içinde bir kabileyi yöneteceğiz ve gerçek hayatta olduğu gibi benzer durumları oluşturmayı amaçladık. Kullanıcı verdiği her karar için düşünmek zorundadır. Oyunun arka planda işleyen işlemleri kullanıcıyı tek düze ilerlemekten alıkoyarak düşünmeye itecektir.
