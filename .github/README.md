# Crossing of the Rhine: A.D. 406

<strong>*This game doesn't support English.</strong>

<b>OYUNUN AMACI</b>

Crossing of the Rhine: A.D. 406, tarihi bir olayı konu almaktadır. Tarihte, Moğol zulmünden Batı'ya doğru kaçan kabilelerin,Kavimler Göçü’nü nasıl başlattığını, hikayeleştirilmiş bir anlatımla deneyimleme imkanı sağlıyoruz. Her yaş grubunu hedef alarak geniş bir kitleye ulaşmaya çalışıyoruz. 

Oyunumuzu hikayeleştirerek anlatımı güçlendirmeye çalışıyoruz, bu sebepten dolayı olaylar birebir yaşandığı gibi yansıtılmamaktadır. 

Oyunu oynayan kişilere, hikayeli oyunları sevdirmek en önemli amaçlarımızdan. Oyun içinde anlatılan hikaye, kişinin verdiği kararlara göre şekillendiği ve değiştiği için, oynayan kişi kendini oyundaki karakterlerin yerine koyabilir, tarihe kendisi etki ediyormuş illüzyonuna erişebilir. Bu illüzyonu oyundaki bir çok sonla pekiştirerek daha yüksek etkili bir hale getirdik. 

 Özetlemek gerekirse, neredeyse herkesin hakim olduğu tarihi bir olayı, oynayan kişinin kendi vereceği kararlarla şekillendirerek, böyle olmasaydı nasıl olurdu fikrini merak etmesini sağlamak ve hikaye örgüsü içinde ilerlemesini istiyoruz. Bu amaçlar doğrultusunda oyunumuzu tamamladık.

------------------------------------------------------------

<b>OYUNUN SENARYOSU</b>

M.S. 406 yılında Asya’daki Moğol zulmünden kaçan Hun Devleti, Avrupa sınırlarında yaşayan kavimleri, Roma İmparatorluğu ile kendi sınırları arasında sıkıştırmaya başlamıştır. Hun Devleti’nin baskılarına dayanamayan kavimler, Roma sınırına doğru hareket eder. Tek başlarına Roma’yı yenemeyeceklerini bildiklerinden tüm kavimler birleşir ve Roma sınır köylerine saldırmaya başlarlar. 

Olası savaş durumundan Roma İmparatoru’nun haberi olması için Aziz Jerome, Roma İmparatoru’na haber götürmek için yola çıkar. Yolda başına gelen esrarengiz olayları atlatıp Palatine Hill’e girdikten sonra İmparator’un huzuruna çıkan Aziz Jerome, getirdiği askeri raporu İmparator’a verir. İmparator, raporu okuduktan sonra bu savaşı ciddiye almaz. Bu sırada medyumu ile konuşan kabile lideri savaş stratejisini belirlemektedir. 

--------------------------------------

<b>OYNANIŞ MEKANİKLERİ</b>

Crossing of the Rhine: A.D. 406, tarihi bir olayı konu alan, Python ile geliştirilmiş, sıra tabanlı bir rol yapma oyunudur.

AD 406, oyuncuların yaptığı seçimleri, oyun tasarımının merkezine almaktadır. Karar verilen bu seçimlerin çevresinde şekillenen bir çalışma mantığı taşıyan oyunumuz, oyunu oynayan tüm kullanıcılardan, oyun boyunca geri dönüş bilgisi almakta ve bu geri dönüşleri oyunun ilerleyişi boyunca işlenip, oyunculara yeni bir içerik olarak geri sunmaktadır. Bu sayede oyunu oynamış olan her oyuncunun farklı bir deneyim yaşamasını sağlamak istedik. 

Her oyun kendini tanımlayan bir oynanış mekaniğine sahiptir.  Oyunumuz içinde bir kabileyi yönetmekteyiz . Kullanıcı verdiği her karar için düşünmek zorundadır. Oyunun arka planda işleyen işlemleri kullanıcıyı tek düze ilerlemekten alıkoyarak düşünmeye itecektir.
